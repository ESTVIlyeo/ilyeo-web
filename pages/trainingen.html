<h1>Trainingen</h1>
<h2>Kom meetrainen op:</h2>
<p>
	Maandag om 18:30-20:00 @ Hal 1<br>
	Donderdag om 20:00-21:30 @ Hal 3a<br>
	<i>(in het TU/e Sportcentrum)</i>
</p>
<p>
	Daarnaast is er voor leden met een gele band of hoger op <em>vrijdag tussen 20:00 en 21:30</em> extra training in de dojo, die bijvoorbeeld gefocust is op trainen voor examens of sparwedstrijden.
</p>
<p>
	Om mee te trainen is een sportkaart verplicht. Er is een mogelijkheid voor studenten zonder sportkaart om een gelimiteerd aantal keren te kunnen trainen met een dagkaart. Contacteer het SSC voor meer informatie.
</p>
<h2>Nieuw lid?</h2>
<p>
	Van leden met een gele band of hoger wordt verwacht dat ze een dobok dragen (traditionele taekwondo kleding). Leden met een witte band mogen meetrainen in een lange sportbroek en een t-shirt, hoewel een dobok toch de voorkeur heeft. Slippers of schoenen zijn verplicht om van de kleedkamers naar de zaal te lopen, zodat we in een schone hal kunnen trainen.
</p>
<p>
	Als je geinteresseerd bent in taekwondo mag je gewoon meetrainen. Voor de eerste paar trainingen die je meedoet hoef je geen lid te zijn. Als je besloten hebt lid te worden moet je je registreren en het lidmaatschapsgeld van &euro;10 per jaar betalen.
	Je kunt het registratieformulier <a href="Registration%20Form.pdf">hier</a> vinden.
</p>
<h2>Opbouw van de trainingen</h2>
<p>
	Er komt van alles aan bod tijdens de trainingen die twee keer in de week worden gegeven door onze 1e dan trainer. Een training ziet er ongeveer als volgt uit:
</p>
<ul>
	<li>
		<b>Warming up</b>. Deze bestaat meestal uit ren, spring, kracht of balansoefeningen die vaak worden gecombineerd met reactiesnelheid.
	</li>
	<li>
		<b>Flexibiliteit</b>; door de uitgebreide stretch routines zul je na een paar maanden al versteld staan van je eigen lenigheid!
	</li>
	<li>
		Er wordt veel aandacht besteed aan <b>Traptechnieken</b> en tussendoor worden diverse spiergroepen getraind waaronder benen, armen/borst en buik/rug.
	</li>
	<li>
		De onderdelen die hierna aan bod komen variÃ«ren per training: <b>sparren, zelfverdediging, combinatiekicks, techniek en uithoudingsvermogen</b>.
	</li>
	<li>
		Vaak sluiten we na een potje sparren of een schop- en stootcircuit af met een <b>cooling down</b>. Als de training voorbij is blijven we vaak nog even in de zaal hangen en daarna zien we elkaar weer in de sportkantine!
	</li>
</ul>